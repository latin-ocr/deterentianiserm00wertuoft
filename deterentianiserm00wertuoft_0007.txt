Praefatio.

Anno MDCCCLXXXXI universitatis Bonnensis amplissimus-
philosophorum ordo qui proximum litterarum certamen subituri
essent philologi Terentiani Mauri aetatem accurata sermonis metri-
que observatione exquirere iussit, atque anni insequentis mense
Augusto eius commentationis quarn nunc in manibus habes scrip-
torem praemio donandum esse censuit. Neque tamen idem est libellus.
Nonnulla enim postea addidi, plura, ne longior fieret dissertatio,
nunc omisi, atque imprimis ea, quae ad aetatem scriptoris exquiren-
dam minus valerent, ut indicem verborum memorabilium, qui plus
tertiam commentationis partem* complectebatur, et totam partem
metricam. .

Nam ratiocinationibus a re metrica petitis aetatem carminis
Latini definire cum omnino tum in hac quaestione satis lubricum est,
quoniam et carmina post Iuvenalem saeculis secundo et tertio facta
magnam partem interierunt et ars Romanorum metrica iam multo
ante exculta erat, ut ad priorum poetarum exempla plus minus se
applicarent posteriores. Ea enim erat condicio poesis Romanae
posterioribus temporibus, ut et antiquorum normae et licentiae re-
centiorum una eademque aetate et observarentur et neglegerentur,
post versus semibarbaros exculti rursus expolitique pangerentur,
certus autem progressus in versibus artificiose constituendis saepe-
numero conspici nequeat.

Neque vero quae de elisionibus aut de synizesi aut de sylla-
barum mensuris coHegeram nunc addidi, cum etiam ex his ars magis
quam aetas cognoscatur. 'Nam ne 0 quidem litterae finalis ex cor-
reptione, unico quod vocant documento firmo certoque ad circum-
scribendam scriptorum aetatem, aliud quicquam certe demonstratur
nisi quod ostendi non opus erat: Terentianum Iuvenale esse poste-
riorem. Itaque de metris Terentiani hoc loco id tantum monere
liceat neque metrorum artem neque mensuras syllabarum eas esse
videri, ut Terentianus post Μ. Aurelium imperatorem libros com·
posuisse censendus sit.

