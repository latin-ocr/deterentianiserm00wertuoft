De Terentiani sermone et aetate. 303

et in libro secundo, quem senio confectus composuit, haec:

294 sermo si planus pedestri se tenet modestia,
295 disputandi quem tenorem doctiores imperant,
verba si non appetita nec remota plurimis,
sed fere communis usus et tamen non obvia
carminis servant honorem, non iacentis cantici,
quo supersidens trapeto siqna pyris temperat,
300 (sufficit vitare labes et carere sordibus,
pro statu rerum dolare1) lineam fandi parem,
liberam scholae nitore, vatis exutam stola,
quae tropos omnes relinquat et superba schemata,
neqleyens ut semet ipsa laudem ab incultu ferat)
311 hunc modum si competenti pertulit ductu stilus,
sive proviso tenore cessit effectus labor,
acrius vos pendite ista .....

Haec autem quando scripta sint cum quaeritur, mihi quidem
ea aetas, cui Schultz Terentianum attribuit aptissima videtur esse.
Nam cum iam medio saeculo tertio etiam ICtos, qui diutissime sirn-
plicem et sinceram orationem conservaverint, magis magisque colores
rhetoricos inducer02) videamus, Terentianus melius iudicavit, cum
idem sentiat, quod Fronto his verbis praecipit3): summum eloquen-
tiae 9enus cst de sublimibus maqnifice, de tenuioribus fruyaliter dicere.
Ac cum Frontonis studium antiquitatis modice imitetur, Apulei
novum stilum, fortasse quod aetate iam provectus erat, plane
aspernatus est et ,liberum scholae nitore, i. e. rhetorum, sermonem
appetivit.

Nam Terentiani sermo cottidianus est poetico quo-
dam colore infucatus et perpaucis verbis vetustis aspersus.

Etenim quae inveniuntur orationis artificia, magis usitata erant
et ut ita dicam ultro profluxerunt, quam arte et studio quaesita
sunt4). Laxe omnino plerumque Terentianus enuntiata adserit neque
veterum Romanorum ad exemplar particulis aut pronomine relativo
pro demonstrativo posito sententias conectere studet. Atque tota in
verborum structura ars ea fere re continetur, ut ubi verba libera
neque rebus nimis adstricta sunt bina enuntiata inter se coniungat.
Nam ut solito scriptorum Romanorum more rerum bimembrem
enumerationem amat, ita oratio ei bipartita in deliciis est.

 

1) Coni. Buecheler-3 cf. Cic. de or. II ξ 54 neque perpolivit illud
uenus, sed . . . . sieut potuit dolavit.

2) Cf. Kalb, R. J. passim, imprimis p. 132.

3) p. 127 Naber.

4) Ut adnominationes‚ cum vix in ternis verbis inveniantur, plerum-
que fortuitae sunt, aut magis sensu ducente quam de industria positae
praeter prooemium, in quo saepius inveniuntur.

