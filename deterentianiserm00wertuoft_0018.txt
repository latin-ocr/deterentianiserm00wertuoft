304 · A. Werth=

Nec non collocatio verborum sermonem cottidianum sapit. Nam
cum aliorum verborum tum particularum collocatio valde insolens
saepe et mirifica est, atque adeo ut Lachmann id inferioris aetatis
indicium esse professus sit. Quod concedere nequeo. Neque enim
natura rerum et linguarum progressu fieri solet, ut posteriores
scriptores in hac re liberius se gerant. Sed omnino in sermone cot-
tidiano et vulgari omnibus temporibus verba multo liberius et
solutius quam vulgo credebatur posita sunt. Velut discrimen quod
inter Vitruvium et eius aequales hoc nomine intercedat exemplis ab
Eberhardio (De Vitr. gen. dic. part. II) collectis cognoscere operae
est pretium1). Deinde cum ad alias rationes tum ad hanc metrorum
necessitas maximi momenti fuit3 cf. quae infra in excursu disseram.
Accedit tertia causa gravissima. Nam saepe inusitate particulae
ponuntur, ubi metra nulli impedimento sunt, et omnino pluri-
bus locis et insolentius saepe verba collocantur, quam ut hoc ex
cottidiani sermonis usu — neque enim umquam quisquam ita scri-
bere debebat -— aut e metrorum difficultate repeti possit. Itaque
hoc non temporis indicium est, sed laboris ad insuetam verborum
positionem conlati. Hac enim re, si recte iudico stili levare siccioris
taedium (282) et, cum ab inculto sermone non recedere videretur,
tamen poeticum quendam et ab oratione communi discrepantem co-
lorem inducere studuit, quem sonoris rhetorum verbis aut poeticis
dictionibus natura argumenti nec poterat comparare nec debebat.
Itaque cum studium neglegentiae accedat, iam altera saeculi secundi
parte verba non minus quam tertio saeculo tam insuete collocari
potuisse interim concedendum est.

Sed haec quae de elocutione Terentiani dixi ad sequentia recte
aestimanda sufficere puto. Itaque accuratius ea exponere aut exemplis
inlustrare nunc non in animo est, sed statim ad copiam verborum
et ad syntaxim transibo, postquam paucis praemonuero, quatenus
Terentianus metris impeditus sit.

Excursus.

Meti-a Terentiano impedimento fuisse.

Carminis didactici ratio prorsus alia est ac melici vel heroici.
Ibi enim cum liberae et metris magis adiutae quam impeditae sen-
tentiae progrediantur et verba poetica effundantur, in artium ex-
plicatione, praesertim autem iu tam ieiuna materia quam est metro·
rum tractatio, sermo non libere evagari nec verba metris apta eligi
possunt, sed quas sententias res exponendae flagitant, accurate metris
exprimendae sunt.

1> Cf. etiam Dziatzko ad Ter. Phorm. 261 et in suppl. crit.

