376 A. Werth.

Singulas particulas congessimus disposuimus comparavimus nee ’ἶ

nulla invenisse nobis videmur, quibus Terentianum saeculo secundo ’Ἴ
fuisse probetur. Iam cum quaerimus, qualem universe Terentianus 2

in particularum usu se gesserit, quamquam cottidiani sermonis ¹
neglegentia usus particulis quae sufficerent supervacua interdum super-
adiecit, tamen nullo modo audacior Frontone estet ab Apuleio longe

superatur. Quod quid ad nostram quaestionem valeat non obscurum ⁴
est. Lachmanni enim iudicium neutiquam probatur.

 

conclusio.

Iam ne singula per totum libellum dispersa repetamus, brevis·
sime finis disputationis faciendus est.

Terentianus igitur, licet pauca vocabula aut solus aut primus
praebeat, licet plura inusitato in significatu adhibeat, licet insolenter
interdum verba construat, licet verborum collocatione notabilis sit,
tamen quibus licentiis Tertullianus Frontonem Gellium Apuleium
superat, non utitur. Ut Tertullianus cum in aliis rebus, tum in
praepositionum usu multa praeter ea quae supra passim comme-
moravi praebet, quorum apud Terentianum nec vola nec vestigium
apparet. Itaque non paucis annis ante Tertullianum fuisse videtur.
Quod optime et cum iis congruit, quae de ICtorum usu particularum
attuli et cum testimoniis ut ita dicam historicis et cum sermone,
qui maxime Frontonis Gellii Apulei tempora sapit. Hoc autem eo
maioris momenti est, quo magis Terentianus ut ipsius testimonio
(vv. 294 sqq.) constat, sermonem cottidianum sequitur, in quo licen-
tiae postea divulgatae multo prius quam in sermone exculto con-
spiciuntur. Tamen Frontone maior natu esse non potest, id quod
cum aliis rebus — ut arte metrica —- tum hac re probatur, quod
Frontonis studia antiquitatis quamvis modice imitatur. At ad Gellii
et Apulei aequalem omnia quadrant. Nam neque cum iis facit qui
verba nimis prisca -— ut Gellius —- frequentent (cf. v. 75), neque cum
iis qui omnia rhetorum dictionibus tropis schematis exornanda esse
existiment (cf. 301 sqq). Itaque cum ‘laudem ab incultu ferre’
studeat, iis temporibus, quibus rhetorum studia omnium hominum
et alienorum et faventium animos occuparent scripsisse videtur.
Atque cum nemo maiore tum favore floruerit quam Apuleius, for-
tasse in hunc ipsum aut eius aequales illa verba dixit.

Ergo ut certam aetatem nominemus, qua Terentianum fuisse
probabile sit, librum secundum, in quo illa verba leguntur, sub finem
Marci Aurelii Philosophi, tertium initio imperii eiusdem Terentianum
scripsisse, natum esse sub Hadriano imperatore statuamus.

