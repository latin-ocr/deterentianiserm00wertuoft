Ι.

ΒΕ TERENTIAM AETATE QVAE VIRI DOCTI
ADHVC CONTENDERINT.

Terentiani¹) de temporibus cum satis certum testimonium ad
nos non sit perlatum2), sed quarto demum p. Chr. n. saeculo memoria
eius inveniatur, quod viri docti inter se dissentiebant non mirum est.
Neque enim inter vetustiores defuerunt qui, ut ait Gyraldus ³),
Terentianum ea tempestate floruisse censerent, qua litterae in Africam
miyravissent, i. e. Apulei Tertulliani Cypriani temporibus, neque qui
futilibus nisi argumentis haud ita multo post Senecam philosophum
aut ineunte saeculo secundo fuisse eum dicerent4). Hanc autem
opinionem Lachmann, cum Terentianum et vocabulis et particularum
usu et ipsa vocabulorum collocat-ione ab illis felicioris aetatis poetis
recedere videret, refutavit, ipse cum Petronium vv. 2489 et 2852
commemoratum medio saeculo p. Chr. n. tertio fuisse opinaretur,
Terentianum sub finem eius saeculi scripsisse contendit5). Quam
Lachmanni sententiam praeter alios⁶) Keil, quamquam Petronium
Neronis aequalem fuisse iam inter omnes constabat itaque hoc
Lachmanni argumentum iam nullum erat, nihilo minus amplexus
est, cum diceret⁷): certum esse puto Terentianum saeculo tertio non

 

1) Quamquam cognomina Maurus in octo, Maura in novem in-
scriptionibus CIL. vol. VIII inveniuntur, tamen Terentiano hoc cogno-
men non fuisse videtur. Nam cum antiqui scriptores multi Terentianum
commemorent neque tamen quisquam praeter Augustinum ei Maurum
cognomen det neque in M hoc legatur, vereor ne Augustinus versu 1971:
Maurus item quantos potui cognoscere Graios in errorem adductus sit
aut potins eius verbis aequales nostri. Neque enim alibi similes patriae
significationes apud Augustinum desunt, nt civ. dei 8, 12 Apuleius Afer,
ibid. 8, 14 Apuleius Platonicus Madaurensis, ep. 2 quaest. 6 Apuleius
Mundam-ensis vel Apollonius Tyaneus. Neque vero Terentianus illo versu
ludere videtur, nt simul et patriam et cognomen significet.

2) Inscriptionem CIL. VIII 8412: Imp. Caes. Flavio Constantino . . . .
Flavius Terentianus v. p. praeses provinciae Mauretaniae Sitis. . . . . et
similem eiusdem viri 8982 initio saeculi quarti factas cum Terentiano
metrico nihil commune habere neque 3880 aut eas, in quibus nomina
Bassiana et Novatus leg untur, ad Terentiani filium atque generum referri
posse facile app aret.

8) Cf. Sant. praef. p. V.

4) Ibid. p.111 s

5) cf. Lachm. a qTerentiani edit. praef.

6) ef. Herm. Wentzel‚ Sy mbolae criticae ad historiam scriptorum
rei metricae Latinorum, Vratislaviae 1858 p. 26.

7) Gramm. Lat. VI 323.

Δ

