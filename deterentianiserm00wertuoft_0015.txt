De Terentiani sermone et aetate. 301

ΙΙ.
DE SERMONE.

Prooemium.

Saeculo post Chr. n. secundo artes magis magisque labebantur.
Nam quamquam prioribus principibus crudelibus boni imperatores
successerant et tempora laeta atque secura facta erant, tamen pri-
stina elatio et magnitudo animorum non revertebantur. Sed si solam
iurisprudentiam excipimus, omnes artes et litterarum studia magis
magisque sterilia fiebant neque homines priorum copiis scriptorum
satiati quicquam ex se creabant, immo adeo hebetata ingenia erant,
ut Fronto ille aridi homo animi maximae aequalibus admirationi esset.

Orationis autem qualis ea aetate condicio fuerit si quaeritur,
iam displicebat primi p. Chr. n. saeculi stilus, neque tamen ad opti-
mos scriptores se revocabant, sed priscam orationem imitatione ex—
primebant atque ex remotis saeculis verba dictionesque petebant,
quibus sermonem infucarent.

Neque tamen hoc fortuito factum est. Nam cum iam antea ex
aliis provinciis clarissimi in litteris homines provenissent, imprimis
inde ab initio saeculi secundi Africa in omni artium ac litterarum
genere eminere coepit, ut iam a Iuvenale Africa nutricula causidico-
rwm nominata sit. Mox Fronto Sulpicius Apollinaris Apuleius (Gela
lius 2³) Minucius Felix (?) Tertullianus, inter iuris peritos Iulianus
Papinianus (‘?) 1) alii multi posteriores natione Afri in fitteris florue-
runt. Africus autem sermo non tam ad urbanitatem excultus erat
quam Romanus, sed multa et verba et constructiones ab elegantibus
scriptoribus Romanis vitata neque nisi in sermone cottidiano aut
vulgari retenta in litteratorum Afrorum ore erant2)‚ et praeter alias
hac causa effectum est, ut Fronto eiusque assectatores Plautum En-
nium Catonern alios lectitarent legendosque commendarent3).

Post Frontonem autem Apuleius et Gellius clarissimi fuerunt,
alter rhetor (et philosophus), alter litterarum studiis deditus. Itaque

 

1) ef. Kalb. R. J. p. 111 sqq. et Leipoldii de Papiniano dissert.

2) ltaque utrum ex operum antiquorum studio an e sermone cotti-
diano verba assumpta sint, saepe difficillimum est dictu. Quamquam
nonnulla ut siet coeperimus sustulerimus repetundus ceu ast quis alia
aperte non usus cottidiani erant, alia ut multa substantiva in -tio, —tus,
-ιον, adiectiva in -bilis, -alis, verba in -are desinentia, similia, quae ab
uno quoque facile novari poterant, senescentem saepe sermonem redo-
lent, neque verba prave translata quae propriam notionem amiserunt,
ex vetere sermone sumpta sed plerumque vulgi usu contrita sunt. Tamen
plerumque talia sentiri magis quam demonstrari possunt, ut summa
cautione opus sit.

3) Quae opinio dissertationibus Sittlii in libello: Die lok. Verschie-
denh. e. q. s. pp.¹20 et 125, Leipoldii p. 2⁷, Piechottae p. lsqq. Woelff-
lmii in W. A. VII 470 sqq. confirmatur.

